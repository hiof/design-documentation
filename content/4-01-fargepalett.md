---
title: Fargepalett
titletype: 3
author: Kenneth Lindbeck-Dahlstrøm
date: 2018-08-21
position: 4.1
illustration: guide-farge-og-bilde-fargepalett.jpg
---

Farger er en viktig del av høgskolens identitet. Farge kan påvirke tenkning, endre handlinger, og fremkalle reaksjoner. De kan virke stressende eller beroligende for øynene, øke blodtrykket og øke motivasjonen. En konsekvent bruk av farger hjelper hjernen til å lettere etablere relasjoner mellom følelser og egenskaper, bedrifter og mennesker, men fremfor alt bidrar de til å styrke en identitet.

Logoens fargepalett består av primærfargen sort og sekundærfargene med tilsvarende valører. Alle fargene har en PMS bestrøket fargekode som skal benyttes i all trykt produksjon. For at den riktige fargen skal gjengis er det viktig å følge fargekodehenvisningene ved oppsett av designet.

1. Kun følgende farger er tillatt for reproduksjon sammen med logoen i profilhjulets nivå 1:
    - Sort
    - Lys varmgrå
    - Varmgrå
2. Nivå 2 åpner i tilleg for følgende farger:
    - Aquqablå
    - Sjøgrønn
3. I profilhjulets 3. nivå er det åpent for å leke med flere farger og fargekombinasjoner ettersom dette er kampanjepregede flater med en kortere levetid enn nivå 1 og 2. Nivå 3 åpner opp for bruk av følgende farger:
    - Rosa
    - Lavendel

Ved bruk av transparente farger anbefales det å benytte mellom 45 - 85 % opacity for å få riktige effekt over bildebakgrunner.

*Alle filer for print eller web skal lages i fargepofilen Europe General Purpose 3 (FOGRA39). Europe General Purpose 3 (FOGRA39) er en generell fargeprofil som brukes til print og web i Europa. FOGRA39 er tilpasset coated paper for print.*

NB: Kunstnerisk arbeid relatert til Akademi for scenekunst sine produksjoner er fritatt de visuelle retningslinjene for farge og bildebruk.
